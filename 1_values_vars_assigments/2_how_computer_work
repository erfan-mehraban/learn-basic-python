ما تو این کلاس می‌خوایم یاد بگیریم که دقیقا چجوری یک مسئله رو حل کنیم؟ وقتی اینو فهمیدیم می‌تونیم به کامپیوترهم بگیم که چجوری مسئله رو حل کنه.
# الگوریتم
[الگوریتم](https://motamem.org/%D8%AA%D8%B9%D8%B1%DB%8C%D9%81-%D9%85%D8%AB%D8%A7%D9%84-%DA%A9%D8%A7%D8%B1%D8%A8%D8%B1%D8%AF-%D8%A7%D9%84%DA%AF%D9%88%D8%B1%DB%8C%D8%AA%D9%85/) توضیح حل مسئله به صورت مرحله مرحله است.
به مثال زیر که یه الگوریتم برای پختن تخم مرغ زده شده است توجه کنید:
![الگوریتم آشپزی](https://image.slidesharecdn.com/lecture1computingandalgorithms-130525013914-phpapp01/95/lecture-1-computing-and-algorithms-19-638.jpg?cb=1369446011)
ما باید سعی کنیم که مسئله بزرگ خودمون رو به مسئله‌های کوچیک تر بشکونیم. مسئله‌هایی که حل کردنشون رو بلدیم و می‌تونیم به کامپیوتر بگیم که اینجوری جلو برو.
کامپیوتر الگوریتم رو می‌فهمه. برنامه در واقع الگوریتمیه که به زبان کامپیوتر نوشته شده.
# شمای کامپیوتر
![شماتیک کامپیوتر](https://www.dl.dropboxusercontent.com/s/pwf8fldigfgdr5x/how%20computer%20work.jpg?dl=0)
سی پی یو همواره در حال پرسیدن این سواله که الان باید چیکار کنم. دستورات میرن تو سی پی یو و اجرا می‌شن. سی پی یو اطلاعاتی رو که می‌خواد از روی رم می‌خونه و می‌نویسه. رم خیلی سریعه ولی مشکلش اینکه وقتی برق قطع بشه یعنی کامپیوتر خاموش بشه اطلاعات روش هم می‌پره. برای همین از هارد استفاده می‌کنن که اطلاعات روش ماندگارن ولی کندن. ورودی و خروجی هم اطلاعات تکمیلی برای حل یک مسئله رو به سی پی یو میده. مثل موس و کیبورد و صفحه نمایش و پرینتر و ... مثلا اگه قراره چیزی که توسط کاربر تایپ می‌شه روی صفحه چاپ شه سی پی یو از طریق IO میفهمه که چی تایپ شده.
# برنامه!
![توضیح تصویر](http://www.differencebetween.info/sites/default/files/images/2/interpreter.jpg)
برنامه‌نویس توسط زبان‌های برنامه‌نویسی سطح بالا کارهایی که کامپیوتر باید به ترتیب انجام بده رو توصیف می‌کنه و کامپایلر یا مترجم اون رو به زبان ماشین در میاره تا سی پی یو بفهمه. مثلا برنامه نویسی میگه «سلام رو چاپ کن» و کامپایلر اونو تبدیل می‌کنه به کلی دستور ریزتر که سلام بتونه روی صفحه‌ی نمایش چاپ شه. مثل اینکه کجا باید نوشته بشه یا فونتش چجوری باشه یا کدوم پیکسل‌ها باید مشکی بشن ... برنامه‌ی ما درواقع روی رم قرار می‌گیره و هربار سی پی یو از رم می‌خواد که دستور بعدی رو بهش بده تا اجراش کنه.
